Постановка задачі.
Є схема, яка задає хід виконання обчислення. Схема являє собою орграф з мітками дуг. Мітками дуг
схеми є певні набори дій з обробки інформації.
Якщо з деякого вузла схеми виходить дуга, то відповідні дії можна розпочати виконувати тільки тоді,
коли дії усіх вхідних дуг (за наявності) будуть виконані і побудовано відповідні дані для подальших
обчислень.
Обчислення вважається завершеним, коли виконано всі дії, що наявні на схемі.
Дві дії будемо вважати залежними, якщо одна з них використовує дані, отримані в результаті
виконання другої дії і, можливо, ще деяких інших дій. Дії, що не є залежними, можна виконувати
одночасно. Розподіляти одну дію між кількома потоками не можна.
Для кожного набору дій задається кількість дій, що в нього входять. Імена відповідних параметрів
співпадають з мітками дуг схеми. Також задається nt -- кількість потоків, які можуть виконувати дії.
Реалізувати виконання обчислення згідно схеми так, щоб крім потоку, в якому запущено main,
запускалося nt потоків і загальний час обчислення був якомога менше:
1) якщо є доступна до виконання дія, виконання якої не розпочиналось, то кожен з nt потоків має
бути завантажений обчисленнями інших дій;
2) якщо уявити ідеальну ситуацію: виконання кожної дії має однакову тривалість, то загальний час
обчислення є мінімальним.
При реалізації обчислення вважати, що i-а дія (нумерація з 1) з набору x реалізується викликом f(x,i).
В якості заглушок реалізувати f так, щоб за виклику f(‘a’,3)
виводився приблизно такий текст:
З набору a виконано дію 3.
На початку обчислення має виводитись
Обчислення розпочато.
По завершенню обчислення має виводитись
Обчислення завершено.
Обмеження на реалізацію.
Мова С++.
Для роботи з потоками дозволяється використовувати тільки thread, jthread, semaphore, latch, barrier.
Для виведення використовувати osyncstream.
Упродовж виконання всієї програми дозволяється запустити nt потоків (крім того, в якому працює
main). Якщо один потік завершено, а інший замість нього розпочато, то ці потоки рахуються як два
запущених (навіть якщо одночасно не виконуються).
У потоці, в якому працює main, дії з обчислення виконувати не можна.
Розподіл дій, які треба виконати, по потоках та дотримання послідовності виконання має бути
hardcoded, тобто динамічно нічого не вирішуємо та не розподіляємо (бо це тоді вже зовсім інша задача).



9) схема №9, nt=3, a=4, b=6, c=4, d=5, e=8, f=8, g=5, h=7, i=4, j=5, k=8
